---
title: Fordulj kedves lovam
date: 2025-03-09T20:10:16+01:00
marcup: adoc
author:
subtitle:
summary: 
tags: []
image:
---
[%hardbreaks]
Fordulj, kedves lovam, napszentület felé,
Úgysem jövünk többet soha visszafelé.
Messze földre megyek, elbujdosom innen,
Szép szülőhazámat nem látom meg többet.
&nbsp;

[%hardbreaks]
Fúdd el jó szél, fúdd el, hosszú útnak porát,
Hosszú útnak porát, fakó lovam nyomát!
Jó ló volt a fakó, jó a viselete.
Áldja meg az Isten, azt ki fölnevelte!
&nbsp;

[%hardbreaks]
Porladozik csontja, fekete főd nyomja,
Az én bús szívem is csak a bú rongálja.
Árva vagyok árva, mint réten a tarló,
Kinek ékességét, elvette a sarló.
&nbsp;

[%hardbreaks]
Az idegen földön olyan beteg vagyok,
Szomszédim házáig alig elámbolygok.
Szomszédim azt mondják, talán meg is halok,
Én is azt gondolom, meg sem is maradok.
&nbsp;

[%hardbreaks]
Idegen országban idegen emberek,
Járok az utcákon, senkit nem ismerek.
Szólanék hozzájuk, de ők nem értenek.
Ezen az én szívem de nagyon kesereg.
&nbsp;

{{< youtube EcEqWiTD-7c >}}

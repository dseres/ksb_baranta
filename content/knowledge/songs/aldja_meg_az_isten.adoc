---
title: Áldja meg az Isten
date: 2025-03-09T15:07:11+01:00
marcup: adoc
author:
subtitle:
summary: 
tags: []
image:
---

[%hardbreaks]
Áldja meg az Isten azt az édesanyát,
Aki katonának neveli a fiát.

[%hardbreaks]
Húsz évig neveli világ pompájára,
Húsz éves korába' öltözteti gyászba.

[%hardbreaks]
Szólnak ott az ágyúk, csattognak a kardok,
Lelkem, édesanyám, most mindjárt meghalok.

[%hardbreaks]
Hogyha a nagy Isten rajtunk nem könyörül,
A vitézek közül még egy sem menekül.

[%hardbreaks]
Ássál, pajtás, ássál sírt én kardhegyemmel,
Takard bé szememet az én zsebkendőmmel.

[%hardbreaks]
Ások, pajtás, ások sírt én kardhegyemmel,
Bétakarom szemem az én zsebkendőmmel.

[%hardbreaks]
Írd meg, pajtás, írd meg, hol történt halálom,
Szomorú halálom idegen országon.

[%hardbreaks]
Ki levelem kapja, jajszóval olvassa,
Én édesanyámnak bánatát újítja.

[%hardbreaks]
Kedves édesanyám, tehozzád fordulok,
Katona létemre utoljára szólok.

[%hardbreaks]
Éltemet áldozom az magyar hazámért,
Véremet kiontom az magyar nemzetért.

[%hardbreaks]
Ne félj, Magyarország, Isten vigyáz reád,
Ellenség kezébe nem adja határát.

{{< youtube ZhzhGcKTJUI>}}

---
title: Karácsony Sándor
date: 2025-03-09T14:12:11+01:00
draft: false
marcup: adoc
author:
subtitle:
summary: 
tags: []
image:
---

image::/images/quotes/karacsony.jpg[]


[quote, Karácsony Sándor]
”az, hogy magyar nem faj, nem vér, hanem a lélek dolga. Nem a vér alakította ki a magyar lelket s hozta létre így
a magyar fajt, hanem ellenkezőleg, a magyar lélek hatott a vérre s most és minden időben az a magyar faj,
amit a magyar lélek áthatott. Mindenki olyan mértékben magyar, amekkora mértékben magyar lélek ereje él és hat
rajta keresztül...”

[quote, Karácsony Sándor]
"...Semmi sem könnyebb, mint azonnal felismerhetni, ki a magyar és kicsoda nem az. De nem fontos megállapítani,
ki az és ki nem az, mert a dolog természete szerint nem érdemes itt nem magyarnak lenni. Annak, ami nem-magyar,
nálunk mindig csak jelenje lehetséges, jövője nincs..."

[quote, Karácsony Sándor]
"....a magyar kultúrát, észjárást és világszemléletet a parasztság őrizte csak meg, de közben elmaradt európai
műveltsége. A gimnáziumokban, főiskolákon, egytemeken tanuló ifjúság teljesen a germán kultúra vonzásába került
és így a középosztály elszakadt a néptől, gyökértelen értelmiséget alkot...”

[quote, Karácsony Sándor]
"Azt a feltevésemet, hogy minden kísérlet, mely földünkön és történelmünkben ellenált a feladatok magyar
megoldási módjának, csak veszteglést, visszafejlődést, kárt, pusztulást, betegséget és tetszhalált eredményezhetett,
jó gyümölcsöt nem termett sohasem s ezután sem teremhet..."

[quote, Karácsony Sándor]
"Azt azonban, hogy igazi halált nem okozott sem eddig s ezután sem okozhat, mert hálá Istennek,
a magyar passzív rezisztenciának van mégis egy aktív, erőszakos-végeszakasztó szempillantása,
nem mertem még tudományos igazságként hirdetni, itt említem csak, mint gyanításomat és feltevésemet.
Mert van ilyen minden után pontot tevő lelkiállapot. A csömör."

[quote, Karácsony Sándor]
"Tűr, tűr az objektív és primitív ázsiai jellegű társaslélek sokáig, még mindíg tűr, sokszor úgy tetszik a végletekig
tűr, de egyszer csak végképp megcsömöllik. Akkor aztán mindennek vége. Egyelőre képtelen új szellemi
táplálékfelvételre, a legutoljára beleerőltetett adag talán vissza is jön belőle, ki kell kurálnia magát,
bőjtöl, diétázik s csak azután lehet belediktálni kívülről valamit, ha egy darabig a maga életét élhette
és erőre kapott..."

[quote, Karácsony Sándor]
"...sem erőszakoskodásra, sem pesszimizmusra nincs szükségünk, tehát okunk sincs.
Ezen a földön, ebben a sorsközösségben csak magyar élet lehetséges,
ha pedig a mi magunk magyarsága telítődnék a kívánatosnál nagyobb mértékben idegen elemmel,
legfeljebb elfog bennünket a csömör, s megint megúsztuk egy kis szenvedéssel..."
